३.६	जातजातीको आधारमा वडागत जनसंख्याको विवरण

गाउँपालिकामा जातजातिका आधारमा जनसंख्याको विवरणलाई हेर्दा सबैभन्दा धेरै ३,४८३ अर्थात ५९.५३ प्रतिशत क्षेत्री, दोस्रोमा १,०८४ अर्थात १८.५३ प्रतिशत शेर्पा, तेस्रोमा तामाङ २८६ अर्थात ४.८९ प्रतिशत रहेका छन् भने चौथो र पाचौमा क्र.म.श. ४.५६ प्रतिशत घर्ती र ३.८३ प्रतिशत थामी रहेका छन् । त्यसैगरी यहाँ ब्राहमण पहाडी, सुनुवार, नेवार, कामी, राई, दमाई, ढोली, जिरेल लगायतका जातजातिहरूको बसोबास रहेको छ । यसरी जातीय हिसाबले विविधतायुक्त समाजमा स्थानीयहरू सामाजिक सहिष्णुताका साथ बसेको पाइन्छ । आफ्नो छुट्टै भाषा, संस्कृति र रहनसहन भएका नेपालको सिमान्तकृत जाति लगायत गाउँपालिकामा बसोबास गर्ने विभिन्न जातजातिको मौलिक संस्कृति, परम्परा, भाषा र रहनसहनलाई संरक्षण गरी उनीहरूको पहिचान कायम राख्ने कार्यक्रमहरूको निर्माण गर्नु आवश्यक छ । विस्तृत विवरण वडागत रुपमा तालिकामा प्रस्तुत गरिएको छ ।  