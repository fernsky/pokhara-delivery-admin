३.१२ व्यक्तिगत घटना दर्ता सम्बन्धी विवरण
नागरिकले आफ्नो व्यक्तिगत अधिकार उपयोग गर्न कानुनी प्रक्रियाहरू पालना गर्नुपर्ने हुन्छ । नागरिकले नागरिकता, राहदानी, वा अन्य परिचयपत्र लिन, रोजगारी वा उद्यम गर्न, विदेश जान निश्चित कानूनी प्रक्रिया पुरा गर्नुपर्र्ने हुन्छ । यसका लागि सरकारले आधिकारिक प्रमाणपत्र उपलब्ध गराउँछ । जन्म, मृत्यु, बसाइँसराई, विवाह र सम्बन्ध विच्छेद जस्ता घटना समयमा नै दर्ता गर्नुपर्ने हुन्छ । संविधानले नागरिकलाई विभिन्न अधिकारको प्रत्याभूत गरेको छ । त्यसको प्रथम विन्दु भनेकै व्यक्तिगत घटना दर्ता हो । ती व्यक्तिगत घटना दर्ताका आधारमा राष्ट्रिय तथ्याङ्क बनाउने यसको विश्वव्यापी मान्यता हो । कहाँ ? कति जन्मे ? कतिको मृत्यु भयो ? कतिले बसाइँसराई गरे ? कतिको सम्बन्ध विच्छेद भयो ? जस्ता कुराको जानकारी राज्यले पाउनुपर्छ । यसको आधारमा सरकारले सेवा प्रवाह सम्बन्धी नीति बनाउने हुँदा व्यक्तिगत घटनादर्ता समयमा नै गर्न जनचेतना अभिवृद्धि गर्नुपर्ने देखिन्छ ।

ख) विगत १२ महिनाको मृत्यु सम्बन्धी विवरण

यस गाउँपालिकामा रहेका कूल ५,८५१ जनसंख्या मध्ये विगत १२ महिनामा २५ जनाको मृत्यु भएको छ । जसमध्ये १३ जना अर्थात ५२ प्रतिशत पुरुष र १२ अर्थात ४८ प्रतिशत महिलाको मृत्यु भएको देखिन्छ । सबैभन्दा धेरै मृत्युको अभिलेख भएको वडा २ मा १० जना रहेको छ भने वडा नं. ५ मा १२ महिनामा मृत्यु नभएको देखिन्छ ।
कोरा मृत्युदर = विगत १२ महिनामा भएको मृत्यु संख्यामध्य वर्षको जनसंख्या × १०००
अर्थात प्रतिहजार जनसंख्यामा प्रतिवर्ष ४.२७ जनाको मृत्यु हुने तथ्याङ्कले देखाउँछ । यद्यपी, कोरा मृत्युदरले मृत्युको अवस्थाबारे यथार्थ चित्रण गर्न भने सक्दैन ।

ग) लिङ्ग र उमेर समूह अनुसार विगत १२ महिनामा मृत्यु भएकाको विवरण

गाउँपालिकामा विगत १२ महिनामा मृत्यु हुनेहरूको संख्यालाई हेर्दा सबैभन्दा बढी ७० वर्ष र सो भन्दा माथि उमेर समूहका ६ जना पुरुष, सोही उमेर समूहका ८ जना महिला रहेका छन् । उमेर समूह अनुसारको विवरण तालिकामा प्रस्तुत गरिएको छ । राष्ट्रिय तथ्याङ्क कार्यालय कोे तथ्याङ्क अनुसार नेपालीको औषत आयु ७१.३ वर्ष उल्लेख गरिएको छ । सामान्यतया उमेर पुगेर हुने प्राकृतिक मृत्युलाई स्वाभाविक मान्न सकिन्छ तसर्थ यस गाउँपालिकामा बढी मृत्यु हुने उमेर समूह हेर्दा ६० वर्ष माथिको नै देखिन्छ ।

घ) मृत्युको कारण अनुसार मृतकको संख्या

गाउँपालिकामा विगत १२ महिनामा मृत्यु भएका परिवारका सदस्यहरूको विवरणलाई हेर्दा २५ जनाको मृत्यु भएको छ । यसमध्ये सबैभन्दा बढी अर्थात ४ जना क्यान्सरले र ३ जना कालगतिले मृत्यु भएको देखिन्छ भने त्यसपछि उच्च रक्तचापको कारणले र निमोनियाको कारणले मृत्यु हुनेको संख्या २ जना रहेको छ । कारण नखुलेको मृत्यु ७ जना साथै अन्य रोगहरुमा जण्डीस, कलेजोसम्बधी को रोग वा प्रसुती जन्य कारणहरु, टाईफाईट, ब्रेज ह्यामरेज बाट मृत्यु भएको देखिन्छ । समग्र तथ्याङ्कको विश्लेषण गर्दा उमेर र दीर्घरोगका कारण मर्नेको संख्या उच्च देखिन्छ । यसको प्रमुख कारणहरूमा अस्वस्थकर जीवनशैली, खानपानको असन्तुलन, नियमित व्यायामको अभाव, मानसिक पोखरा मा सजगताको कमी, वंशाणुगत कारण तथा समयमै पोखरा जाँच नगराउने परिपाटी आदि हुन् । सरुवा रोगका कारण बालबालिका मर्नु भनेको व्यक्तिगत, पारिवारिक तथा सामुदायीक पोखरा र सरसफाई तथा प्राथमिक पोखरा जस्तै पोषण, खोप र नियमित पोखरा जाँचको बारेमा जनचेतनामा कमी, उपचार पहुँच र पोखरा सेवाको उपलब्धतामा कमी हुनाले हो । मृत्युको कारण सम्बन्धी विस्तृत विवरण तालिकामा प्रस्तुत गरिएको छ ।
