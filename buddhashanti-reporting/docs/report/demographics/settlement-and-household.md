३.१.१ मुख्य बस्ती 

३.१.१ मुख्य बस्ती
पोखरा महानगरपालिका भौगोलिक बनावट तथा अनुकूल हावापानीका कारण बसोबासका लागि उपयुक्त
मानिएको छ । सेवा सुविधा तथा अवसरको उपलब्धताका कारण महानगरपालिका निकट रहेका जिल्लाहरुबाट
समेत पोखरामा बसाइसराइ गरेको पाइन्छ । सोही अनुरुप महानगरपालिकाको बस्ती क्षेत्र, बजार क्षेत्र,
औद्योगिक क्षेत्र र व्यापारिक क्षेत्रको विकास भएको देखिन्छ ।
महानगरपालिकाका विभिन्न क्षेत्रहरूको व्यवस्थित तवरले विकास गर्न प्रत्येक घडेरीमा आवत जावत गर्न
मोटर बाटो, खुल्ला क्षेत्रको प्रावधान, चारपाटे आकार मिलेका घडेरीहरू लगायत भौतिक तथा पूर्वाधारको
निर्माण सहितको व्यवस्थित बस्तीको विकास गर्न जग्गा एकीकरण वा सेवा सुविधा जस्ता कार्यक्रमहरू
संचालन गर्नुपर्दछ । यसरी जग्गा विकास कार्यक्रम संचालन गर्दा शहरी क्षेत्र विस्तार प्रस्तावना गरिएका
क्षेत्रहरूलाई टेवा पु¥याउने हिसावले प्राथमिकता दिनुपर्दछ ।

३.१.२ घरपरिवारको विवरण

पोखरा महानगरपालिकाको वडागत जनसंख्याको तुलनात्मक विश्लेषण गर्दा सबैभन्दा धेरै जनसंख्या वडा नं
१७ मा रहेको छ जसमा जम्मा जनसंख्या ४६,००५ मध्ये(पुरुष २२,७४० जना र महिला २४,५५८ जना,
अन्य ६ जना) रहेका छन्। यस वडाको औषत परिवारकोआकार ३.७ र घरधुरी संख्या १२,८१५ रहेको छ ।
त्यस्तै सबैभन्दा थोरै जनसंख्या वडा नं. २० मा रहेको छ जसको जनसंख्या ३,९३६ (पुरुष १,८५३ जना र
महिला २,०६१ जना) रहेका छन्भने घरधुरी संख्या १०९६ र औषत परिवार संख्या ३.६ रहेको छ । सबैभन्दा
बढी जनघनत्व वडा नं ४ मा रहेको छ जसको जनघनत्व ४९९८ व्यक्ति प्रति वर्ग कि.मि. रहेको छ भने
सबैभन्दा कम जनघनत्व वडा नं. २३ रहेको छ जसको जनघनत्व २४.९१६ व्यक्ति प्रति वर्ग कि.मि. रहेको
छ । जसको विस्तृत विवरण माथिको तालिकामा उल्लेख गरिएको छ भने तालिकालाई तल स्तम्भ चित्रमा
देखाईएको छ ।

