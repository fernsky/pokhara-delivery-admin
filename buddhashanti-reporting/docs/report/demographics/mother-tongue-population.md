
नेपाल एक बहु–जाति, बहु–भाषा र बहु–साँस्कृतिक विशेषता बोकेको राष्ट्र हो । यस महानगरपालिकामा पनि
भाषिक विविधता रहेको देखिन्छ । महानगरपालिकामा रहेका कुल ५,२१,१८० जनसंख्या मध्ये सबैभन्दा बढी
४,६८,६३९ अर्थात ८९.९२ प्रतिशतले नेपाली भाषा बोल्छन भने २०,४७४ अर्थात ३.९३ प्रतिशतले गुरुङ
भाषा, ९,४०४ अर्थात १.८ प्रतिशतल मगर भाषा, ६,९८३ अर्थात १.३४ प्रतिशतले नेवारी भाषा र बाँकी
अन्य नगण्य संख्याले तामाङ, भोजपुरी, थारु, थकाली, मैथली, राई लगायतका भाषा बोल्छन । संविधानको
धारा ३२ मा भाषा तथा संस्कृतिको हकलाई मौलिक हकको रुपमा स्थापित गरेको र धारा ३१ को शिक्षासम्बन्धी
हकको उपधारा ५ बमोजिम “नेपालमा बसोबास गर्ने प्रत्येक नेपाली समुदायलाई कानुन बमोजिम आफ्नो
मातृभाषामा शिक्षा पाउने र त्यसका लागि विद्यालय तथा शैक्षिक संस्था खोल्ने र संचालन गर्ने हक हुनेछ ।”
भनी स्पष्ट किटान गरेको छ । आफ्नो मातृभाषामा पढ्न चाहने विद्यार्थीहरूलाई महानगरपालिकाले विशेष
व्यवस्था गर्न सक्ने प्रावधान रहेको छ । वडा अनुसार मातृभाषाको विस्तृत विवरण तालिकामा उल्लेख गरिएको
छ ।

(क) आदिबासी
आदिवासी/जनजाती उत्थान राष्ट्रिय प्रतिष्ठान ऐन, २०५८ अनुसार आदिवासी जनजाती भन्नाले आफ्नो
मातृभाषा र परम्परागत रीतिरिवाज, छुट्टै साँस्कृतिक पहिचान, छुट्टै सामाजिक संरचना र लिखित वा अलिखित
इतिहास भएका ५८ जाति वा समुदायलाई बुझिन्छ ।
यस महानगरपालिकाको कुल जनसंख्या ५,२१,१८० मध्ये ७८,८१२ जना अर्थात १५.१२ प्रतिशत गुरुङ, १०.१६
प्रतिशत (५२९५९ जना) मगर समुदाय बसोबास गर्दछन् । यसैगरी महानगरपालिकामा कुल जनसंख्याको
४.५६ प्रतिशत नेवार र २.३४ प्रतिशत तामाङ समुदायका व्यतmीहरु रहेका छन् । यी समुदायद्वारा
महानगरपालिकाको मौलिक संस्कृतिलाई जीवन्त राख्न सहयोग पुगेको छ । महानगरपालिकाको विकासको
लागि यो समुदायलाई अहिलेको अवस्थाबाट माथि उठाउन क्षमता विकास, सशक्तिकरण जस्ता विशेष
कार्यक्रमहरू सञ्चालन गर्नुपर्ने देखिन्छ । 

(ख) उत्पीडित तथा सिमान्तकृत समुदाय
नेपालको संविधानको भाग ३४ अन्तर्गत धारा ३०६ को (ड) मा सीमान्तकृत समुदाय भन्नाले राजनितिक,
आर्थिक र सामाजिक रुपले पछाडि पारिएका विभेद र उत्पीडन तथा भौगोलिक विकटताको कारणले सेवा
सुविधाको उपभोग गर्न नसकेका वा त्यसबाट वञ्चित रहेका संघीय कानून बमोजिमको मानव विकासको
स्तर भन्दा न्यून स्थितिमा रहेका समुदाय सम्झनु पर्दछ भनी उल्लेख गरेको छ ।
सामाजिक विभेदका रुपमा छुवाछुत जस्तो अमानवीय भेदभाव भोगिरहेको यो समुदायले राजनैतिक, आर्थिक
र सामाजिक क्षेत्रमा समेत उपेक्षाको अनुभूत गर्नु परेको छ । परम्परागत सिपको धनी यो समुदायले आफ्नो
सिपलाई आर्थिक विपन्नता र सामाजिक उपेक्षाका कारण पनि अघि बढाउन नसकेको पाइन्छ । निजामती
सेवा र गैरसरकारी सेवामा पनि यो समुदायको उपस्थिति अत्यन्तै न्युन छ । त्यसै गरी राजनितिक क्षेत्रमा
२०४६, साल यता यो समुदायले आफ्ना सामुदायिक संगठनहरू समेत निर्माण गरेको पाइन्छ । राजनितिक
नेतृत्वमा भने सिमित व्यक्तिहरूलेमात्र यस समुदायको प्रतिनिधित्व गरिरहेका छन्। यस समुदायका अधिकांश
व्यक्तिहरू अदक्ष र अर्धदक्ष जनशक्ति कै रुपमा ज्याला, मजदुरी गरेर जीवनयापन गरिरहेको पाइन्छ । यस
महानगरपालिकाको विकासका लागि यो समुदायलाई अहिलेको अवस्थाबाट माथि उठाउन विशेष अभियानको
थालनी गर्नुपर्ने अवस्था देखिन्छ ।

