३.१०	अपाङ्गताका आधारमा जनसंख्याको विवरण
शरीरका अङ्गहरू र शारीरिक प्रणालीमा भएको समस्याका कारण भौतिक, सामाजिक, सांस्कृतिक वातावरणका साथै सञ्चार समेतबाट सिर्जना भएको अवरोध समेतले दैनिक क्रियाकलाप सामान्य रूपमा सञ्चालन गर्न एवं सामाजिक जीवनमा पूर्ण सहभागी हुन कठिनाई हुने अवस्थालाई अपाङ्गता भनिन्छ । विशेषगरी व्यक्तिहरूमा अपाङ्गता हुने कारण जन्मजात, दुर्घटना, रोगको कारण, द्वन्द्वको कारण, कुपोषण आदि देखिएका छन् । जसलाई घटाउन प्रतिरोधात्मक र उपचारात्मक दुवै कार्यहरू गरिनुपर्दछ । गाउँपालिकाले अपाङ्गता सञ्जाल गठन निर्देशिका २०७८, अनुसार अपाङ्गता भएका व्यक्तिको परिचय पत्र वितरण कार्यविधि तयार गरी कार्यान्वयनमा ल्याएको छ ।   